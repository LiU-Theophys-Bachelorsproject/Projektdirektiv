(Work in progress: denna text är ännu bara påbörjad)

# Projektinstruktioner: Visualisering av elektronstruktur

Detta är ett PM som ger lite allmän info om hur vi bedriver projektet *Visualisering av elektronstruktur* 
och ge er svar på några vanliga frågor.

## Projektets form

Vi bedriver detta projekt lite som ett "rollspel". Ni är ett arbetslag på ett mjukvaruföredrag som fått i 
uppdrag att utföra detta projekt. Ni har emellan er olika roller, där en av er är projektledare. *Handledaren*
jobbar på ert företag och ska ses som er närmaste chef. *Beställaren* är den kund på vars uppdrag ni
utför projektet. Ni (och speciellt er projektledare) är alltså ansvariga att boka möten i god tid, föra protokoll
över möten, se till att handledare och beställare får rapporter i tid, osv.

Tanken är att rapporterna i huvudsak skrivs inom ramarna av "rollspelet". D.v.s. vi föredrar om ni hoppar
över att skriva, t.ex., att "Motivationen för arbetet är att vi ska lära oss arbeta i projekt inom kursen TFYA75" 
och istället söker formuleringar för projektets motivation som är i linje med själva projektetuppgiften.

## Upphovsrätt för programkod, text och bilder

På grund av att ni vidareutvecklar ett redan befintligt system kan det bli några frågor kring hur man hanterar upphovsrätt och citeringskrav till tidigare års bidrag, de egna tilläggen, och externa bilder (och ibland text) när man
skriver rapporter.

### Etiska aspekter

Vid sidan om frågor om "laglighet" och univesitetets regler så ska man följa en grundläggande 
etisk princip om att alltid ge mycket tydliga hänvisningar när man använder något som skapats av någon annan.

- Ta *aldrig* bort information om licenser eller upphovsrätt i dokument eller källfiler ni jobbar med. 
  Lägg till information om era egna bidrag. Om ni är osäkra, fråga er handledare.
  
- Hänvisningar till text, bild och andra verk skapade av andra ska alltid vara explicita. 

  * Använder ni en bild ifrån en annan källa så ska det i bildtexten stå "Reproducerad ifrån Ref. X", 
    det räcker inte med "[5]".
    (Det senare ska snarare tolkas som att man ritat en egen bild baserad på en metod eller data i Ref. 5).
    
  * Om ni använder en beskrivning eller härledning som nära ansluter till existerande text i en bok eller 
    på en webbsida så ska ni formulera om denna med egna ord, men också före denna text skriva ut:
    "Följande härledning följer nära en härledning given av Ref. X" (eller motsvarande).

### Källkod 

Det existerande system som finns har implementerats i Python och C++ i källfiler licensierade med 
*BSD 2-Clause "Simplified" License*. Ni kan läsa mer om denna bl.a. på [Wikipedia](https://en.wikipedia.org/wiki/BSD_licenses#2-clause_license_(%22Simplified_BSD_License%22_or_%22FreeBSD_License%22)).
När ni arbetar vidare med dessa filer så hamnar era modifikationer under denna licens. 
(Vi kan dock inte tvinga någon som inte vill att göra sitt arbete
tillgängligt under en denna licens. Om någon deltagarne ser ett problem i att göra sitt arbete tillgänglig under denna licens så är det något som ska tas upp i ett tidigt skede av projektet.)

När ni editerar filer så ska ni aldrig ta bort licensinformation. Istället ska ni när ni, inviduellt, editerar en fil lägga till era namn i slutet av listan av namn vid 'Copyright' i toppen av filerna. 

I något skede i projektet uppdaterar ni även filen LICENSE och lägger till alla projektdeltagares namn i toppen av denna fil.

### Rapporter

Alla rapporter som lämnas in förväntas vara helt era egna arbeten, *förutom* teknisk dokumentation och användarhandlending.
För dessa förväntas ni uppdatera och utvidga de befintliga rapporterna till att omfatta den ökade funktionalitet
ert arbete bidragit med. Tidigare års rapporter finns därför i källkodsrepositoryt och är även de licensierade under samma licens som källkoden. Era ändringar av dessa rapporter förväntas licensieras under samma licens så att er version också kan göras tillgänglig i repositoryt.

Notera hur man tidigare år gjort för att bibehålla dokumenthistoriken tillbaka till den första versionen av rapportet, och följ detta system.

### Användning av externa bilder och annat upphovsrättsskyddat material 

...

## Datorresurser

Ni får i samband med projektets början tillgång till en eller två datorer i en av labblokalerna på LiU 
där det är tänkt att ni utför huvuddelen av projektet. Där är dock inget som hindrar att ni installerar
nödvändig programvara på t.ex. egna laptops.

## Naturvetenskaplig undersökning

I tidigare projektgrupper är det en vanlig fråga att 

